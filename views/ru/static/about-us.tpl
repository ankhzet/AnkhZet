<p><strong>&nbsp;О нас.</strong></p>
<p style="text-align: justify;"><img class="photo" style="float: left;" src="/data/share/article_img.png" alt="Чи потрібна українцям зброя?" /> Українська влада завжди більш будь-яких інших загроз боялася власних громадян. І саме тому завжди вважала неприпустимим надання їм права вільного володіння зброєю. Свіlдчення тому &ndash; рідкісна постійність у відхиленні законодавчих ініціатив стосовно дозволу вільного продажу зброї населенню протягом усієї незалежності України. Гумова куля як &laquo;серйозна загроза&raquo; Цікаво, що чим більше в Україні зростають протестні настрої, тим більше влада переконує, що населенню не потрібно право та можливості для самозахисту. Так, наприкінці січня цього року прем'єр-міністр Микола Азаров на своїй сторінці в соціальній мережі Facebook заявив, що він виступає проти вільного продажу не те що вогнепальної, а й травматичної зброї. &laquo;Світовий досвід показує, що наявність зброї в громадян і в цивільного населення не підвищує ступеня громадської безпеки, а навпаки, створює дуже серйозну загрозу&raquo;, - зауважив він. І уточнив, що охороною громадського порядку повинні займатися ті, на кого покладено за законом це робити, щоб люди почувалися в безпеці. Який &laquo;світовий досвід&raquo; має на увазі пан Азаров &ndash; невідомо. Адже травматична зброя в усьому світі вважається суто зброєю самозахисту. Її завдання за визначенням &ndash; не знищити людину, а зупинити агресію. Хоча випадки самогубства за допомогою травматичної зброї відомі, але до сьогодні не чутно про те, щоб хтось застосовував її, наприклад, для запланованого замаху на життя людини. Звичайний кухонний ніж у цьому &ndash; куди більш надійний інструмент. Дивна соціологія Але ось на початку квітня 2013 року українські ЗМІ оприлюднили результати соціологічного опитування, згідно з якими 83,9% українців виступають проти надання громадянам права на придбання, зберігання та легальне носіння зброї з метою особистої безпеки. За даними цього опитування, лише 7,8% опитаних вважають, що таке право надати потрібно. Окрім того, 77,9% громадян впевнені: легалізація володіння зброєю спровокує у країні сплеск насильства. При цьому 49,7% опитаних &ndash; тобто половина - відповіли, що цілком задоволені рівнем особистої безпеки. Ці результати &ndash; свідчення того, що таке право українцям непотрібне. А тому ініціатори законопроектів щодо дозволу на вільне володіння зброєю (а таких протягом незалежності України знайшлося чимало) можуть заспокоїтися. А ні владі, а ні українцям не потрібно, щоб громадяни мали зброю</p>